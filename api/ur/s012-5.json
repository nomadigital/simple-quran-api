{"results":[{"aya":"029","id":1625,"locale":"ur","sura":"012","text":"یوسف اس بات کا خیال نہ کر۔ اور (زلیخا) تو اپنے گناہوں کی بخشش مانگ، بےشک خطا تیری ہے","translator":"Fateh Muhammad Jalandhry"},{"aya":"030","id":1626,"locale":"ur","sura":"012","text":"اور شہر میں عورتیں گفتگوئیں کرنے لگیں کہ عزیز کی بیوی اپنے غلام کو اپنی طرف مائل کرنا چاہتی ہے۔ اور اس کی محبت اس کے دل میں گھر کرگئی ہے۔ ہم دیکھتی ہیں کہ وہ صریح گمراہی میں ہے","translator":"Fateh Muhammad Jalandhry"},{"aya":"031","id":1627,"locale":"ur","sura":"012","text":"جب زلیخا نے ان عورتوں کی (گفتگو جو حقیقت میں دیدار یوسف کے لیے ایک) چال (تھی) سنی تو ان کے پاس (دعوت کا) پیغام بھیجا اور ان کے لیے ایک محفل مرتب کی۔ اور (پھل تراشنے کے لیے) ہر ایک کو ایک چھری دی اور (یوسف سے) کہا کہ ان کے سامنے باہر آؤ۔ جب عورتوں نے ان کو دیکھا تو ان کا رعب (حسن) ان پر (ایسا) چھا گیا کہ (پھل تراشتے تراشتے) اپنے ہاتھ کاٹ لیے اور بےساختہ بول اٹھیں کہ سبحان الله (یہ حسن) یہ آدمی نہیں کوئی بزرگ فرشتہ ہے","translator":"Fateh Muhammad Jalandhry"},{"aya":"032","id":1628,"locale":"ur","sura":"012","text":"تب زلیخا نے کہا یہ وہی ہے جس کے بارے میں تم مجھے طعنے دیتی تھیں۔ اور بےشک میں نے اس کو اپنی طرف مائل کرنا چاہا مگر یہ بچا رہا۔ اور اگر یہ وہ کام نہ کرے گا جو میں اسے کہتی ہوں تو قید کردیا جائے گا اور ذلیل ہوگا","translator":"Fateh Muhammad Jalandhry"},{"aya":"033","id":1629,"locale":"ur","sura":"012","text":"یوسف نے دعا کی کہ پروردگار جس کام کی طرف یہ مجھے بلاتی ہیں اس کی نسبت مجھے قید پسند ہے۔ اور اگر تو مجھ سے ان کے فریب کو نہ ہٹائے گا تو میں ان کی طرف مائل ہوجاؤں گا اور نادانوں میں داخل ہوجاؤں گا","translator":"Fateh Muhammad Jalandhry"},{"aya":"034","id":1630,"locale":"ur","sura":"012","text":"تو خدا نے ان کی دعا قبول کرلی اور ان سے عورتوں کا مکر دفع کر دیا۔ بےشک وہ سننے (اور) جاننے والا ہے","translator":"Fateh Muhammad Jalandhry"},{"aya":"035","id":1631,"locale":"ur","sura":"012","text":"پھر باوجود اس کے کہ وہ لوگ نشان دیکھ چکے تھے ان کی رائے یہی ٹھہری کہ کچھ عرصہ کے لیے ان کو قید ہی کردیں","translator":"Fateh Muhammad Jalandhry"}],"metadata":{"itemsPerPage":7,"pages":16,"previousPage":"/ur/s012-4.json","nextPage":"/ur/s012-6.json"}}