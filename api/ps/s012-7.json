{"results":[{"aya":"043","id":1639,"locale":"ps","sura":"012","text":"او بادشاه وویل: بېشكه زه چې یم، زه اوه چاقې څربه غواګانې وینم، چې اوه خوارې غواګانې يې خوري او اوه شنه وږي او نور وچ (اوه وږي وینم) اى سردارانو! تاسو ما ته زما د خوب تعبیر ووایئ، كه چېرې تاسو د خوب تعبیر كولى شئ","translator":"Abdulwali Khan"},{"aya":"044","id":1640,"locale":"ps","sura":"012","text":"هغوى وویل: (دا) ګډوډ (تخیلي) خوبونه دي او مونږ د خیالي ګډو وډو خوبونو په تعبیر باندې عالمان نه یو","translator":"Abdulwali Khan"},{"aya":"045","id":1641,"locale":"ps","sura":"012","text":"او هغه كس وویل چې په هغو دواړو كې ده نجات موندلى و او له ډېرې مودې نه پس يې یاد شو: زه تاسو د دې (خوب) په تعبیرخبروم، نو تاسو ما (یوسف ته) ولېږئ","translator":"Abdulwali Khan"},{"aya":"046","id":1642,"locale":"ps","sura":"012","text":"اى یوسفه! اى ډېره رښتینه! ته مونږ ته تعبیر بیان كړه د اوو څربو غواګانو په باره كې چې اوه خوارې يې خوري او د اوو شنو وږو او نورو (اوو) وچو (وږو) په باره كې، د دې لپاره چې زه خلقو ته واپس لاړشم د دې لپاره چې هغوى پوه شي","translator":"Abdulwali Khan"},{"aya":"047","id":1643,"locale":"ps","sura":"012","text":"هغه وویل: تاسو به اوه كاله پرله پسې په ډېر كوشش سره كر كوئ، نو څه چې تاسو ورېبئ هغه (غله) په خپل وږې كې پرېږدئ، خو لږ له هغو نه چې تاسو يې خورئ","translator":"Abdulwali Khan"},{"aya":"048","id":1644,"locale":"ps","sura":"012","text":"بیا به د دې (كلونو) نه پس ډېر سخت اوه (كاله) راځي چې هغه (غلې) به وخوري چې تاسو مخكې د دغو (كلونو) لپاره ذخیره كړي دي۔ مګر لږ شان له هغه نه چې تاسو يې ساتئ","translator":"Abdulwali Khan"},{"aya":"049","id":1645,"locale":"ps","sura":"012","text":"بیا به له دې (كلونو) نه پس یو كال راځي چې په هغه كې به (په باران سره) د خلقو فریاد رسي وشي او په ده كې به دوى (مېوې) نچوړي","translator":"Abdulwali Khan"}],"metadata":{"itemsPerPage":7,"pages":16,"previousPage":"/ps/s012-6.json","nextPage":"/ps/s012-8.json"}}