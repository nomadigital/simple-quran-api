{"results":[{"aya":"008","id":3614,"locale":"sv","sura":"034","text":"Kanske har han själv diktat ihop [denna] lögn om Gud eller också är han besatt av andar!\" De som tvivlar på livet efter detta är redan hemfallna åt straff; ja, de har gått långt i sin villfarelse.","translator":"Knut Bernström"},{"aya":"009","id":3615,"locale":"sv","sura":"034","text":"Ser de inte att de [var de än står] på alla sidor omges av [Vår] himmel och [Vår] jord? Om Vi ville, kunde Vi låta jorden uppsluka dem eller himlen störta ned över dem i stycken. I detta ligger sannerligen ett budskap till varje Guds tjänare som är beredd att återvända [till Honom] i ånger [över sina synder].","translator":"Knut Bernström"},{"aya":"010","id":3616,"locale":"sv","sura":"034","text":"OCH VI skänkte David Vår särskilda nåd - Vi [befallde] bergen att med honom prisa Vår härlighet och fåglarna [att stämma in i hans lovsång]. Och Vi gjorde järnet mjukt i hans händer,","translator":"Knut Bernström"},{"aya":"011","id":3617,"locale":"sv","sura":"034","text":"[och befallde honom] att tillverka rymliga brynjor och att avpassa ringarna väl. \"Och [ni, Davids folk, handla och] gör det goda och det rätta! Jag ser vad ni gör.\"","translator":"Knut Bernström"},{"aya":"012","id":3618,"locale":"sv","sura":"034","text":"OCH VI gjorde vinden till Salomos [tjänare] och den tillryggalade under förmiddagen en sträcka [motsvarande] en månadslång [färd], och [när den] återvände på eftermiddagen tillryggalade den likaså en sträcka [motsvarande] en månadslång [färd]. Och Vi lät en källa av smält koppar flöda på hans befallning. Det fanns bland de osynliga väsendena några som hans Herre hade befallt att arbeta för honom; och om någon av dem inte lydde Vår befallning, gav Vi honom en försmak av den flammande Eldens straff.","translator":"Knut Bernström"},{"aya":"013","id":3619,"locale":"sv","sura":"034","text":"De gjorde för honom vad han begärde: skönt smyckade valvgångar, statyer, skålar, [stora] som bassänger, och väldiga grytor, som inte kunde rubbas från sin plats. [Vi sade:] \"Arbeta, ni män av Davids hus, och var tacksamma!\" Men få är de bland Mina tjänare som känner tacksamhet.","translator":"Knut Bernström"},{"aya":"014","id":3620,"locale":"sv","sura":"034","text":"När Vi hade beslutat om [Salomos] död, antydde ingenting för dem att han var död, utom det att en mask gnagde sönder hans stav. Och [först] när han föll till marken, insåg de osynliga väsendena att om de hade vetat det som är dolt för [alla] skapade varelser hade de inte [behövt] fortsätta sitt förödmjukande straffarbete.","translator":"Knut Bernström"}],"metadata":{"itemsPerPage":7,"pages":8,"previousPage":"/sv/s034.json","nextPage":"/sv/s034-3.json"}}